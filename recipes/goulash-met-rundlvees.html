<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Goulash met Rundvlees</title>
    <link rel="stylesheet" href="../style.css">
</head>
<body>
    <div><h1>Goulash met Rundlvees</h1>
        <img src="../img/goulash.jpg" alt="Foto van een perfecte goulash">
        <p>Ik hou van goulash, wij aten dit vroeger best wel vaak, uit een pakje. Mijn moeder maakte meteen een hele grote pan vol, heerlijk vond ik het. Ik maak het eigenlijk veel te weinig. Goulash maken is super makkelijk, dit geldt voor alle stoofschotels. Je doet wat voorbereidend werk, zet de pan op het vuur en dan hoef je 3 uur lang niks te doen. Af en toe even kijken of het goed gaat, terwijl je keuken zich vult met heerlijke geuren. I-de-aal!</p>
        <p>Als je de tijd niet hebt, kun je ook dit recept voor snelle goulash maken met kip maken, maar mijn voorkeur heeft toch echt the real deal, met rundvlees. Hoe beter de kwaliteit van je runderlappen, des te lekkerder de schotel wordt. Het geheim zit hem in de kruiden die ik gebruik.  Ik eet goulash altijd met rijst, dat vind ik het lekkerste en zo heb ik het van huis uit mee gekregen. Maar je zou er ook aardappelpuree bij kunnen serveren of quinoa. Perfect comfort food!</p>
        <h2>IngrediÃ«nten</h2>
        <ul>
            <li>700gr. Runderlappen,</li>
            <li>2 uien,</li>
            <li>2 rode paprikas,</li>
            <li>1 blikje tomatenpuree,</li>
            <li>1,5 el bloem,</li>
            <li>500ml Runderbouillon,</li>
            <li>2tl paprikapoeder,</li>
            <li>1tl karwijzaad,</li>
            <li>2 blaadjes laurier,</li>
            <li>peper en zout,</li>
            <li>olijfolie,</li>
        </ul>
        <h2>Bereidingswijze</h2>
        <p>Bestrooi het rundvlees met peper en zout en snijd ze in blokjes en bestuif ze met de bloem. Zorg dat het vlees rondom bedekt is.

            Pel en snipper de ui en fruit deze aan in een grote stoofpan met wat olijfolie.
            
            Snijd de rode paprika in blokjes en voeg deze bij de uien.
            
            Voeg nu de tomatenpuree, het paprikapoeder en het karwijzaad bij de uien en bak dit kort mee. Door verhitting ontzuurt de tomatenpuree en wordt de smaak van de specerijen versterkt.
            
            Verdeel de paprika en uien naar de zijkant van je pan. Voeg het vlees toe en bak het rondom aan, totdat het iets bruin kleurt. Voeg eventueel nog een scheutje extra olie toe.
            
            Voeg nu de bouillon en de laurier toe. Roer het even door elkaar en doe de deksel op de pan.
            
            Laat de goulash minimaal 2 uur stoven, het liefst 3 op een zacht vuur. Kijk tussentijds even of het niet aankoekt en roer het desnoods nog even door elkaar.
            
            Wordt de saus te droog, voeg dan een scheutje water toe.
            
            Breng de goulash op smaak met wat peper en zout en serveer met rijst.</p>
    </div>
</body>
</html>